Kmom04
===============================

Kmom04 är nu avklarat, mycket information om färger och hur man kan tänka. Detta
var definitivt mitt favorit kursmoment hittills i denna kurs. Riktigt roligt att
få lära sig nya begrepp och hur man bör tänka för att få användarens uppmärksamhet.

<h3>1. Hur känner du inför färger och webbplatser? Föredrar du något särskilt ljust, mörkt, färgglatt?</h3>

Jag tycker att det beror på hemsidan, vad den handlar om. Vad vill hemsidan förmedla, Wikipedia
med massor av text kanske inte bör ha ett triadiskt färgschema eller starka mörka färger, så
ögonen tillslut blir trötta av att läsa.

Men personligen så gillar jag färgglatt för roliga hemsidor. En ljus hemsida går bra ihop med en hemsida med mycket information,
som t.ex Facebook, Wikipedia och Youtube.

Efter kursmomentet så fick blev jag mest intresserad av ett monokromatiskt färgschema, då jag gillade konceptet av en grundfärg och sedan
svaga nyanser till grundfärgen. Vi får se i framtiden om jag blir mer intresserad av ett triadiskt färgschema kanske, eller något annat.


<h3>2. Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?</h3>

Färgskala och färgsättning kan påverka besökarens känsla och upplevelse. Vi kan använda accentfärger för att rikta fokus till ett visst ställe på
sidan. Man kan ha en mörk bakgrund och en ljus body, ögonen dras då mot body:n, som är bra då oftast innehållet ligger där.

Typsnitt kan bidra till känslan då tydlig text eller unika typsnitt kan dra till sig användarens uppmärksamhet. Men man får även tänka på vad hemsidan vill förmedla,
vill den framstå som en rolig hemsida eller seriös? En internetbank, kanske inte bör använda galna fonter från Google, men en blogg kanske bör.


<h3>3. Hur känns din LESS-struktur så här långt?</h3>

I detta kursmoment så känns det som att jag börjar förstå det bättre. När vi gjorde
temana så fick göra en bas, där använde jag style.less som bas, efter tipset från
specifikationen.

När man byggde på de nya temana så förstod jag hur smidigt det är med LESS, man kan göra nya teman snabbt,
t.ex ett jultema skulle vara roligt att göra nu när julen ligger runt hörnet. Då har jag redan en bra bas,
ändra lite färger med hjälp av mina variabler. Kanske till och med döper den till julTema.less, sparar nog
2-5 timmar på grund av att jag redan har en bas.


<h3>4. Hur valde du att göra med ditt eget default tema?</h3>

Jag valde att ta mitt color tema från uppgift 2, då jag kände att det var den
jag lagt mest energi och kärlek på. Jag använde ett monokromatiskt färgschema och
accentfärgen orange till rubriker och navbaren. Brödtexten fick bli en vit färg med
svaga nyanser av gult, jag ville inte att brödtexten också skulle vara orange, då
det skulle blivit huller om buller, vart användaren ska titta.


<h3>5. Var det något särskilt som du uppfattade som utmanande i detta kmom?</h3>

Jag är riktigt glad att jag var med i hangouten, vi gick igenom uppgift2 riktigt bra.
Man fick en bra bas och visste hur man skulle ta sig an uppgiften. Det som var svårast
var nog att få ihop alla begreppen, litteraturen var på engelska men uppgifterna var på svenska.
Litteraturen gillade jag väldigt mycket, men blev lite svårt att koppla ihop begreppen.

Så det var nog det som jag blev förvirrad av, begreppen. Paletton hemsidan hjälpte mig
mycket som visade hur olika färgscheman fungerar, som ett triadiskt eller monokromatiskt t.ex.
