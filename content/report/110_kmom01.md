Kmom01
===============================

Report for Kmom01


Nu är jag klar med kmom01 för kursen "design", jättekul och härligt att vara igång. Min idé var att jag skulle varit klar med
detta moment för två dagar sen, men det visade sig vara lite mer komplicerat än vad man förväntade sig angående den nya labbmiljön.

**Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?**

Nej jag har aldrig gjort detta och måste säga att jag är rätt så vilse just nu. Men det kommer förhoppningsvis släppa
under kursens gång.

**Det blev en del nya verktyg i labbmiljön, var de nya för dig eller kände du igen dem?**

Jag har tidigare gått HTMLPHP- och Python kursen, så det var mycket som var likt dem. Däremot så var Git helt nytt,
när det kom till att ladda upp kursrepot. Det var väldigt svårt, men som tur så fick jag mycket bra hjälp i gitter.
Problemet var att jag var tvungen att göra en ny "git remote set-url origin" då jag hade dbwebbs egna repo, som inte
fungerade att ladda upp till.

**Hur kändes det att jobba med Anax Flat och bygga din me-sida?**

Det kändes helt okej, jag gillar att allt är rent och iordning, däremot så är det väldigt främmande. Jag är lite
besviken på hur jag hanterade bilderna på me-sidan. Då jag inte förstod hur jag skulle ändra width på dem. Därav
så är bilden på mig lite överdrivet stor, som inte var menat på ett narcissistiskt sätt. Även min "header" blev
väldigt dålig och täckte inte den på ett fint sätt. *Det kommer fler kursmoment där du kommer få jobba vidare med stylen.*
läste jag sedan i uppgiften, som gav mig motivationen att gå vidare istället.

**Har du några förutfattade meningar, eller kanske en etablerad övertygelse, inom design och användbarthet för webben?**

Om jag tolkar frågan rätt så frågar den om min personliga åsikt om design och användbarhet inom webben? Jag personligen
tycker iallafall att det är otroligt viktigt. Speciellt för e-butiker då kunder annars kan ge upp att handla något
om det anses vara för jobbigt, komplicerat, tidskrävande eller otydligt. Tydligt och simpelt bör det vara, med en fin
design.

**Det fanns videor som kompletterade artiklarna, hjälpte de dig att förstå materialet bättre?**

Jag tittade på videorna och det underlättade hela processen, men artikeln var tydlig. Men mitt
problem var att jag inte kunde connecta till min github via terminalen. Det var nog det
svåraste med kursmomentet, så jag är glad att jag har det klart.
